Medtem ko oba korpusa pomagata pri odločanju o oblikoslovnih variantah , ki so še v rabi , žal še vedno nimamo referenčnega govornega korpusa za slovenščino ( tj. obsežne elektronske zbirke govorjenih besedil , ki bi zajemala vzorčni delež besedil slovenskega jezika ) , s katerim bi si lahko pomagali pri odločanju , katere naglasne variante so dovolj aktualne , da jih zabeležimo .
Z drugimi besedami to pomeni , da ad hoc besedilnih zbirk , ki so bile sestavljene in obdelane za namene zgolj ene raziskave , katerih sestava in označevalna shema nista nikjer dokumentirani in ki posledično niso na voljo drugim raziskovalcem , ne moremo imenovati korpus .