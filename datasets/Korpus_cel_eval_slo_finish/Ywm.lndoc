Če se je v preteklosti uporabljal tudi za neelektronske oblike besedilnega gradiva , pa gre danes pri terminu korpus za elektronske , torej računalniško berljive besedilne zbirke ( Kennedy 1998 : 3 ) , ki so ( a ) enovite , ( b ) notranje strukturirane in ( c ) standardno označene glede na namen samega korpusa v skladu z obstoječimi standardi za njihovo gradnjo ( Meyer in Mackintosh 1996 : 266).1 Korpusi so lahko sestavljeni iz posameznih zaključenih komponent , tj. podkorpusov , torej statičnih komponent korpusa , ob tem pa se termin podkorpus pojavlja tudi kot izbor segmentov določenega korpusa za trenutne potrebe analize , pomeni torej dinamično izbiro ( Atkins et al 1992 : 1 ) .