V nadaljevanju poglavja ( samo znotraj III-2 ) uporabljamo poimenovanja , kot so razumljena v leksikalni zbirki , na tem mestu pa jih v izogib terminološki zmedi na kratko definiramo : ( I ) osnovna formalna enota zbirke je beseda [ B ] , ki predstavlja oblikovni del jezikovnega znaka in kot taka prinaša informacije o možnih oblikah besede ( oblike ) , skupaj z oblikam ustrezajočimi oblikoskladenjskimi oznakami ; beseda je povezana s pomeni ter uporabami ( običajno je to nabor besednih zvez , v katerih se izhodiščna beseda pojavlja ) ; ( II ) pomen [ P ] je formalizacija pomenskega dela jezikovnega znaka .