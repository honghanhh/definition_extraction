Postopek podatkovno vodenega pristopa modeliranja simbolične prozodije lahko razčlenimo na : — korak določanja abstraktnega simboličnega opisa na osnovi akustične strukture povedi oz. manjših segmentov ( samodejno / ročno ) , lahko tudi z upoštevanjem skladenjske strukture povedi ( npr. Flach , 1999 , Mihelič , 1999 ) , — korak napovedovanja simboličnih značnic , izločenih iz samodejno / ročno označene besedilne zbirke z eno od tehnik samodejnega učenja ( npr. Malfrere , 1998 ) , in — korak preslikave simboličnega niza značnic v akustično interpretacijo , npr. s superponiranjem dobljene prozodične hierarhije mikroprozodičnemu jedru ( modeliranje trajanja fonemov , poteka osnovne harmonske frekvence posameznih segmentov ter globalne intonacijske krivulje povedi z upoštevanjem jakostne izrazitosti besed in trajanja premorov med frazami ) ( Stergar , 2000 ) .